{
	"publications": [
		{
			"id": 1,
			"title": "Bevægelse, tænkning og organisation i professionelt arbejde",
			"pages": [
				{
					"pageNo": 1,
					"text": "Ole V. Rasmussen\nDenne artikel handler om problematikker i det kommunale felt der bredt set benævnes: Børn med særlige behov. Den problematik jeg tager op herfra udspiller sig dog også på andre felter hvor der arbejdes med børn eller voksne, sygdom, sundhed m.m.\nEmnet er den professionelles tænkning og det professionelle samarbejde \"lige der\" hvor der arbejdes med og omkring børn for at finde frem til deres behov og de forløb de har brug for. Emnet er specielt det professionelle samarbejdes organisering, og den viden der udveksles og skabes heri. Jeg vil vise hvor afgørende såvel kvaliteten af organiseringsformer som vidensformer er for, hvordan de professionelle arbejder sammen, og hvordan de producerer ideer til handling. Artiklens vision er at der kan udvikles organisatoriske og vidensmæssige former der i højere grad understøtter kreative og engagerende møder mellem professionelle og møder der udvikler adækvat viden og skaber adækvate forløb for de berørte børn o.a.1\n\n<b>Viden og organisering: Muligheder for kreativ sammenvævning.</b>\n\nArtiklen har som sagt en vision. Visionens grundlag er organiseringer af det faglige og sam-fagligearbejde, der understøtter og fremmer kreativitet og refleksion i fællesskab. Hvor der kaneksperimenteres i betydningen \"tænkes højt\" sammen. Visionen er organiseringer der både bygger på, og fremmer refleksionsrum, hvor de deltagende fagpersoner kan sam-tænke og arbejde med forskellige beskrivelser og ideer, som kan sammenvæves til kreative og unikke forståelser af forløbsmuligheder og handlemuligheder for de konkrete børn i vanskeligheder. Visionen er også organisationsformer hvor specielle resurser og steder for børn og forældre (behandlingssteder, behandlingsinstitutioner) kan bringes i tæt, fleksibelt og relevant samspil med de mere almene resurser, steder og miljøer (skoler, daginstitutioner etc.) - så både relevant individuel støtte og inklusion muliggøres. Endelig er visionen former for faglig viden, der understøtter åbenhed for andres vidensbidrag, former der muliggør bevægelse, lydhørhed og som kan understøtte at andre fagpersoner påvirkes og udvikler deres faglige bidrag – som \"gensvar\". Denne visions realisering har både organisatoriske og vidensmæssige forudsætninger som skal uddybes i det følgende. Ja, viden og organisation er to sider af samme sag. Ofte er møder mellem fag og fagfolk domineret af kvaliteter som hindrer denne bevægelighed og kreativitet. Her tænkes på såvel former for organisatorisk og vidensmæssig dualisme: En \"enten - eller\" tænkning og organisering, som man er ved at se kritisk på mange steder (PPR nr. 5-6, 2005) - og som denne artikel er et bidrag til at få greb om og overgå – men ikke gå udenom!\nAlle der arbejder på børneområdet kender eksempler på denne dualisme, eller \"enten - eller\" tænkning på det organisatoriske og vidensmæssige område: Skal barnet \"skærmes\", hjælpes, behandles et særligt",
					"footnotes": [
						{
							"footnoteNo": 1,
							"text": "Denne artikel udspringer af møder i en gruppe i Greve kommune der har arbejdet med hvorledes børn kan beskrives på nye måder, og de visioner, tanker og ideer der blev produceret i denne gruppe. (Tænketankegruppen Greve 2005-06, se referanceliste). Artiklen udspringer også af projektet \"At tale sig ind i verden\" – der udforsker et tværfagligt refleksionsrum hvor psykologer, talepædagoger og pædagoger i en daginstitution arbejder med beskrivelser af børn. (Greve kommune og Kvis, 2005-06, projektleder Ingrid Busch, se referenceliste). Artiklens teoretiske udtryk er dog alene forfatterens egne.\nEndelig præges artiklen af en læsning af filosoffens Spinozas etik og vidensteori."
						}
					]
				},
				{
					"pageNo": 2,
					"text": "<b><i>En Børne- Ungerådgivning og PPR – \"just in time\".</i></b>\n\n<i>Hvad er Fremtidens PPR?2</i>\n\nJeg vil hellere tale om nutidens PPR, for der sker så meget, rundt om PPR, som påvirker PPR´s arbejde. Ellermåske rettere, som bør påvirke PPR, hvis PPR er indstillet på at orientere sin indsats mod de behov ogbevægelser, vi ser i PPR´s felt af brugere og interessenter. Jeg tænker her på de omfattende ændringer forbørn, forældre, lærere og pædagoger m.m., der foregår på dagtilbuds-, skole- og klubområdet. En nutidensPPR må som organisation og samling af medarbejdere her gen-tænke sin opgaveløsning, medarbejdernespositioner og måde at se på børn og unge på.  Det er meget drastiske ændringer der sker nu på børne- ogungeområdet som det er svært at lukke øjnene for – selvom man godt kan forestille sig PPR- organisationer, der har så \"vandtætte skotter\" eller er så fastlåste i deres organisering, at de ikke er følsomme og handlekraftige i forhold til \"det nye\", der sker. Jeg tænker på det, der sker på skolerne i øjeblikket, i relation til den nye Folkeskolereform, hvor nye rum for børns læring, udvikling og trivsel er ved at blive konstrueret. Og hvor nye møder og samarbejdsformer mellem lærere, pædagoger og forældre er ved at blive iscenesat. Denne udvikling er ofte domineret af følelser af usikkerhed og tvivl, men også af glæde ved at noget nyt fungerer.  Jeg tænker også på nye mål og bevægelser for \"Fremtidens daginstitution og klub\", hvor nye krav om kvalitet, krav til arbejde med social arv hos børn og unge og \"læring\" (et begreb jeg gerne vil komme tilbage til). Og måske vigtigst af alt: krav i en tid, hvor personalet alle steder samtidigt oplever, at der er \"for få hænder\" og for \"lidt tid\" til at være i relation til børnene og de unge.\n\n<i>Af Ole V. Rasmussen, Centerchef Børne- og Ungerådgivningen, Ballerup Kommune. Specialist i Børnepsykologi og Supervision</i>\n\n\n\n\n\nJeg har i mine tidligere forskningsprojekter (se: Litteratur) – i lighed med andre – været optaget af, hvordan oplevelser af \"afmagt\" hos lærere og pædagoger er basis for konstruktionen af det enkelte \"problembarn\", \"barnet med vanskeligheder\", det diagnosticerede barn – dette isolerede fænomen har mange navne. Mere vidensteoretisk har jeg forsøgt at indkredse den tænkning, der ligger bag fænomenet, f.eks. \"diagnoser\", som en tænkning i individuelle essenser – essentialisme – frem for en tænkning, der formår at blive i forskellighed, beskrivelser af situationer, følelser og steder (kontekster). Det vigtige er, at det i denne forskning er afmagtsfølelse i teams og hos enkelte lærere/pædagoger, der er basis for denne essens- tænkning, eller problemforskydning – understøttet af forskellige PPR-procedurer og fremgangsmåder (\"indstillingsskemaet\" o.l.). Min og andres forskning har desuden vist, at det er ved afgørende møder i praksis (om sager, indstillinger m.m.) mellem PPR o.a. aktører omkring børnene, at læreres oplevelser og beskrivelser kan komme til udtryk, sættes sammen og ind i en helhed, så billedet af løsninger og handling kan samskabes og klargøres. Desværre sker der alt for ofte det, at læreres oplevelser og beskrivelser lægges på hylden til fordel for mere \"dominerende stemmer\", som abstrakte ord, begreber og resultater fra eksperter, som kommer til at overskygge lærernes mere kontekstfølsomme, men nuancerede beskrivelser.",
					"footnotes": [
						{
							"footnoteNo": 2,
							"text": "Jeg har skrevet denne artikel som et interview af mig selv. Jeg har gjort det fordi denne form var hurtigere at arbejde med. Jeg har samtidig ret fyldige litteraturhenvisninger til inspirationskilder og viden. Jeg vil takke cand. mag. Laura V. Moltzen for værdifuld gennemlæsning og mange forslag til tekst og fremstilling."
						}
					]
				}
			]
		},
		{
			"id": 2,
			"title": "",
			"pages": [
				{
					"pageNo": 1,
					"text": ""
				}
			]
		},
		{
			"id": 3,
			"title": "",
			"pages": [
				{
					"pageNo": 1,
					"text": ""
				}
			]
		},
		{
			"id": 4,
			"title": "",
			"pages": [
				{
					"pageNo": 1,
					"text": ""
				}
			]
		},
		{
			"id": 5,
			"pages": [
				{
					"pageNo": 1,
					"text": ""
				}
			]
		},
		{
			"id": 6,
			"title": "",
			"pages": [
				{
					"pageNo": 1,
					"text": ""
				}
			]
		}

	]
}